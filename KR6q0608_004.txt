# -*- mode: mandoku-view; -*-
#+DATE: 2016-06-08 6:12
#+TITLE: 山茨際禪師語錄
#+PROPERTY: CBETA_ID L157n1649
#+PROPERTY: ID KR6q0608
#+PROPERTY: SOURCE Qianlong Edition of the Canon Vol. 157, No. 1649
#+PROPERTY: VOL 157
#+PROPERTY: BASEEDITION L
#+PROPERTY: WITNESS CBETA
#+PROPERTY: LASTPB <pb:KR6q0608_L_004-0666a> 
#+PROPERTY: JUAN 4

 南嶽山茨際禪師語錄卷四　　　　理十¶
門人達剛達旨編次¶

* 詩偈¶

** 擬寒山¶

#+BEGIN_VERSE
「　嶺上多古松不知何代種苦寒無改顏鬱鬱¶披青重時來坐其間掠綠連影共俯察天地¶間物物皆同夢閒吟一曲歌不是商周頌」
#+END_VERSE
¶

#+BEGIN_VERSE
「　我有一聯詩醜拙無人和水長見船高泥多¶見佛大鉢盂口向天大蟲看水磨露柱不出¶門聖僧只打坐撞著阿家爺一狀俱領過」
#+END_VERSE
¶

#+BEGIN_VERSE
「　東鄰死老夫西舍生乳子死生自不知傍人¶乃哀喜看看不幾年哀喜人又死荒郊平舊¶墳林間添新壘自古到如今誰曉死生理」
#+END_VERSE
¶

#+BEGIN_VERSE
「　嚴壑幽且深住來年亦久自笑無人知渴飲¶曹山酒長眠塊石松孤月照我牗落花逐流
<pb:KR6q0608_L_004-0666b>¶泉片雲橫谷口仰面問虛空還我萬物母」
#+END_VERSE
¶

#+BEGIN_VERSE
「　白楊衰草邊高低墳一片當初桃李顏今朝¶枯骨現不識女和郎安知貴與賤靈魂赴黃¶泉弗見親戚面寒食燒紙錢徒然空自奠」
#+END_VERSE
¶

** 懷淨土¶

丙子夏避暑東明丈室偶披中峰老人廣¶
錄見懷淨土十詠語新句麗旨遠義深讀¶
之覺不動跬步使人置身淨域水鳥樹林¶
咸於一彈指頃演出無生忍法予時逞俊¶
不禁亦𢋫前韵漫成十首聊為執淨非禪¶
執禪非淨者鞭影云。¶

#+BEGIN_VERSE
「　紅白蓮池內華開沒下高情殊分品異心淨¶絕纖毫慈父念無倦迦陵聲有勞紺樓鐘皷¶動香靄玉獅髦」
#+END_VERSE
¶

#+BEGIN_VERSE
「　興念即成迂心空樂有餘樹林珠網色荷水
<pb:KR6q0608_L_004-0667a>¶草堂虛佛面花開處天機日出初若能玄會¶得不必歎歸歟」
#+END_VERSE
¶

#+BEGIN_VERSE
「　截斷東西路於今誰更論毫端吞日月芥子¶納乾坤縱目泥犂底橫身生死門莫嫌多意¶氣淨穢總成恩」
#+END_VERSE
¶

#+BEGIN_VERSE
「　一法號千差彌陀又釋迦問禪心帶妄覓淨¶眼沾沙不涉二途客逈開平地華亭臺瑤翠¶色豈是世榮華」
#+END_VERSE
¶

#+BEGIN_VERSE
「　彈指開樓閣何曾待語商寶階珠玉潤碧水¶藕花香浪子歸無念慈親願不忘誰知眼底¶路即便是家鄉」
#+END_VERSE
¶

#+BEGIN_VERSE
「　魚鼓聲何處鏗鏘出觀樓鳥和晨磬語人帶¶暮雲遊池月花間色園林樹半秋但除凡聖¶念當下便無求」
#+END_VERSE
¶

#+BEGIN_VERSE
「　觸目通西路徃來任縱橫此方纔斂念淨域
<pb:KR6q0608_L_004-0667b>¶已題名心未超三品身隨位次生樂邦懸憶¶久孤客好先行」
#+END_VERSE
¶

#+BEGIN_VERSE
「　野岸荒塘外蓮開又一枝[茆-ㄗ+(邱-丘)]齋香入座水郭¶月來時犬馬煙村市禽魚屋樹池緬懷西淨¶社欲徃幾覊遲」
#+END_VERSE
¶

#+BEGIN_VERSE
「　善法堂前地坦夷潔似霜瑤光明紺宇珠色¶示隨方人定曉天月鶯啼春夕陽和鈴聲眾¶鳥日月展空翔」
#+END_VERSE
¶

#+BEGIN_VERSE
「　懸望憶慈親悲深那計春苦輪舒隻手業海¶示全身斷妄翻成妄趨真轉失真誰知圓鑑¶上不受一纖塵」
#+END_VERSE
¶

** 山居¶

#+BEGIN_VERSE
「　卜得雲泉處孤危在嶽峰縳[茆-ㄗ+(邱-丘)]依曲水闢徑¶傍幽松鑿沼邀明月編籬禦曉風頭陀生計¶事一一向人通」
#+END_VERSE

<pb:KR6q0608_L_004-0668a>¶

#+BEGIN_VERSE
「　徙倚亂峰下花香破冷顏蒼黃雲外色病緣¶雨中山悲鴈凌空遠鳴蟲衰草間飛泉翻木¶杪澗壑響潺湲」
#+END_VERSE
¶

#+BEGIN_VERSE
「　溪聲吼不歇側耳轉無聞入理忘能所圓通¶絕剖分笠穿千眼月衲破一肩雲世外誰知¶己青山得共云」
#+END_VERSE
¶

#+BEGIN_VERSE
「　飯飽渾無事經行水石間雨餘聞澗響風靜¶見雲閒野鳥啣花遠黃猿帶予還上方鐘皷¶寂秋月滿空山」
#+END_VERSE
¶

#+BEGIN_VERSE
「　寒巖年又盡春到見梅先冷淡柴門色深濃¶土壁煙飯香沾菜味茶熟帶霜煎偶出沿溪¶步長歌欲雪天」
#+END_VERSE
¶

#+BEGIN_VERSE
「　斗室雲窩裏青黃度幾春煙蒸[茆-ㄗ+(邱-丘)]屋老歲迫¶髮華新弘法心猶冷隈崖志較親閒吟紫芝¶可題葉寄同倫」
#+END_VERSE

<pb:KR6q0608_L_004-0668b>¶

** 行脚¶

#+BEGIN_VERSE
「　曲折溪山路晨行向曉天斷橋橫宿雨孤樹¶帶寒煙雞犬喧茅店兒童舞墓田行堪白日¶晚枕月古神前」
#+END_VERSE
¶

#+BEGIN_VERSE
「　年來生計別得趣道途中乘月行幽徑披雲¶上遠峰無家同野鶴絕跡似飄蓬市值貪名¶士相看說苦空」
#+END_VERSE
¶

#+BEGIN_VERSE
「　萬里無秋草吾行路不賖芒鞋繩忽斷水郭¶月痕斜獨樹寒塘外閒僧野店家因看童稚¶戲一學聚泥沙」
#+END_VERSE
¶

** 禮黃檗斷際禪師塔¶

#+BEGIN_VERSE
「　草沒塔前路行從流水邊無碑存諡號有地¶是新田藤瘦荒臺仄苔深古磴連孫枝慙弱¶羽揮淚拜峰前」
#+END_VERSE
¶

** 宿橫山寺
<pb:KR6q0608_L_004-0669a>¶

#+BEGIN_VERSE
「　山寺藏雲谷松篁翠欲流龍池今夜月霜葉¶幾年秋人語空林外烏棲屋樹頭殘碑遺聖¶蹟精舍沐恩庥(高皇帝幸寺有作故二句及之)」
#+END_VERSE
¶

** 南湖¶

#+BEGIN_VERSE
「　青山行已盡萬里又湖天片月層波外孤帆¶斷岸邊漁燈翻遠浪鷗影落寒煙何處征飛¶鴈悲聲帶櫓前」
#+END_VERSE
¶

** 天台寺¶

#+BEGIN_VERSE
「　亂峰行路絕古寺曉煙傍石磴苔光冷空[庭-壬+手]¶栢子香僧閒雲外坐猿呌樹中藏斷澗小橋¶接流泉帶草堂」
#+END_VERSE
¶

** 方廣寺¶

#+BEGIN_VERSE
「　荒煙籠廢寺斷碣蔓苔紋日色松間見泉聲¶石上聞空堦存鹿跡記室絕僧文洗衲人歸¶後池閒浸白雲」
#+END_VERSE

<pb:KR6q0608_L_004-0669b>¶

** 除夕¶

#+BEGIN_VERSE
「　半生埋澗壑清遠遂閒真煮雪消殘夜推窓¶見曉春獨憐雙眼碧不厭一身貧深撥爐[厂@火]¶燼紅輪特地新」
#+END_VERSE
¶

** 和雲菴文禪師寂寞僧家事¶

#+BEGIN_VERSE
「　寂寞僧家事蕭然坐草堂蔴衣遮瘦質菜粥¶療饑腸去聖時遙遠追蹤志要長忍窮心徹¶後春到雪梅香」
#+END_VERSE
¶

#+BEGIN_VERSE
「　寂寞僧家事清閒風味長利名花上露榮寵¶草頭霜門掩蛛成網林深鳥倚藏安貧求己¶志白晝枕巖房」
#+END_VERSE
¶

** 寄吳九敘居士¶

#+BEGIN_VERSE
「　龐老久無後獅絃委蘚林孤亭標遠韻溪月¶示傳心重唱團圞句遙知志已深好將吸盡¶意裁語寄知音」
#+END_VERSE

<pb:KR6q0608_L_004-0670a>¶

** 示爾瞻尊徒住菴¶

#+BEGIN_VERSE
「　侍吾經五載契合在機先從上宗乘事透徹¶已無言此去居空谷刀耕火種便鄭重堅操¶志慧命賴持傳」
#+END_VERSE
¶

** 示智閒禪人¶

#+BEGIN_VERSE
「　古寺隱煙林攀蘿破蘚尋溪橋連水色茆屋¶帶秋陰虎嘯山酬響鶴鳴松答吟端居禪業¶者安住寂寥心」
#+END_VERSE
¶

** 示周思岸居士¶

#+BEGIN_VERSE
「　濁世自思隱携琴入萬峰枕流雙耳潔聞道¶一心空情冷閒如水身操節並松吾宗言外¶旨任運好叅窮」
#+END_VERSE
¶

** 出龍鬚辭高峰祖像¶

#+BEGIN_VERSE
「　侍師三月餘野[蕗-各+(梳-木)]充腸腹師唯默無言誨我¶良已足面目似巉巖冷落清可掬九年折脚
<pb:KR6q0608_L_004-0670b>¶鐺一味瓔珞粥墮枕痕尚存古今憑付囑爇¶香別師行草鞋破苔綠似師吼不能體師住¶茅屋」
#+END_VERSE
¶

** 初至嶽山尋友不值作此待之¶

#+BEGIN_VERSE
「　寰宇多名山嶽𪋤稱幽獨峰寒白日暝林藹¶蒼黃綠予有素相知于中結茅屋柴扄抱樹¶開路取溪水曲瘦石支斷雲短籬綻秋菊我¶遠辭西湖尋君來此谷胡為君出先空我草¶堂宿月色冷泉聲長夜徹耳目枯坐不成眠¶孤情起腸腹何日握君臂遊遍山南比」
#+END_VERSE
¶

** 答招¶

#+BEGIN_VERSE
「　我本愛林泉遂成煙霞癖結屋𢖍山巔孤鐺¶支瘦石暑寒兩度過青髮數莖白髮白非無¶因良以履道迫枯坐薰風中忽見故人策相¶對開笑顏幽懷頓然釋徐申招隱言有山稱
<pb:KR6q0608_L_004-0671a>¶最僻曾為曉了居橡栗充腸食無縫塔樣新¶今古仰標格君既着眼看架屋伴流碧且以¶此延余訂盟圖閒翮我當學聚糧赴斯傳担¶宅」
#+END_VERSE
¶

** 山居¶

#+BEGIN_VERSE
「　結屋依林曲開門抱雪溪石床午睡起眼聽¶竹雞啼」
#+END_VERSE
¶

#+BEGIN_VERSE
「　洞深雲出晚澗曲水流遲茆屋無人到年窮¶亦不知」
#+END_VERSE
¶

** 示叅禪¶

#+BEGIN_VERSE
「　叅禪要孤峻祖佛休容近踏着上頭關家親¶一時順」
#+END_VERSE
¶

#+BEGIN_VERSE
「　叅禪無久近一悟以為期未得心花迸休言¶更不疑」
#+END_VERSE
¶

#+BEGIN_VERSE
「　叅禪忌雜學學雜悟難期不見香嚴老焚書
<pb:KR6q0608_L_004-0671b>¶上遠溪」
#+END_VERSE
¶

#+BEGIN_VERSE
「　叅禪宜志大莫喫人涎唾流出自胸襟吾門¶堪紹荷」
#+END_VERSE
¶

#+BEGIN_VERSE
「　叅禪莫執坐坐易過時光語默安危裏通身¶在本鄉」
#+END_VERSE
¶

#+BEGIN_VERSE
「　叅禪絕攀仰直下常光朗坐斷聖凡情惟我¶無儔黨」
#+END_VERSE
¶

#+BEGIN_VERSE
「　叅禪要心切切則情緣歇覰破未生前靈然¶如皎月」
#+END_VERSE
¶

#+BEGIN_VERSE
「　叅禪須守志莫使利名牽不到徹頭處當機¶滯語言」
#+END_VERSE
¶

** 立法派偈¶

#+BEGIN_VERSE
「　通達本來法宏開祖道隆慧燈恒永炤證悟¶了無窮」
#+END_VERSE
¶

** 山居
<pb:KR6q0608_L_004-0672a>¶

#+BEGIN_VERSE
「　繼隱菴成天半秋新泥土壁濕難收時添黃¶葉埋爐竈常有青煙透屋頭疊足石床知念¶冷閒行雲路覺情幽從前撩倒俱忘却水草¶便宜且放牛」
#+END_VERSE
¶

#+BEGIN_VERSE
「　空谷今年春事饒寒巖高下綻花嬌碧桃石¶澗新舒葉黃獨溪園近長苗竹拍晝鳴驚兔¶屬煙光夜舉嚇猿曹營為盡是居山計鋤月¶耕雲不憚勞」
#+END_VERSE
¶

#+BEGIN_VERSE
「　萬峰雲薄淡溪光白晝花陰覆短墻潄石泉¶香苔面雨上林秋老碧天霜農歌未似樵歌¶遠鶴韻爭如松韻長歲事目前從變幻癡憨¶贏得枕巖房」
#+END_VERSE
¶

#+BEGIN_VERSE
「　草堂近搆得雲饒亂石旋支瓦罐燒緣愛清¶風多種竹欲因漁父盡栽桃掛冠靖節非為¶樂把釣嚴陵未是高得似山僧真活計飯餘
<pb:KR6q0608_L_004-0672b>¶倚杖數猿猱」
#+END_VERSE
¶

#+BEGIN_VERSE
「　法道寥寥不可模一菴深隱是良圖蘿痕牽¶月當巖竇花木披雲傍草廬白畫蒲輪閒味¶遠晴巒扶策野情虛寒泉噴玉峰頭落竹筧¶分流直到厨」
#+END_VERSE
¶

#+BEGIN_VERSE
「　曉起青桐片葉黃始知秋已到巖房泉香涓¶滴藤花雨峰色凋殘月夜霜弊衲半肩新線¶眼垢容亂髮舊行藏菴門不作心心字一任¶諸方說短長」
#+END_VERSE
¶

#+BEGIN_VERSE
「　閉門欹枕守閒閒薄暮開窓看鳥還弘法志¶頺因病久利生心冷為時艱踈慵只合棲巖¶谷拙直何妨對晚山一卷雜華經讀罷月明¶深夜坐溪灣」
#+END_VERSE
¶

#+BEGIN_VERSE
「　空林白晝半開扉雞骨稜稜[悚*頁]應機對鏡病¶容同鶴瘦臨溪撩髮羨鷗肥萬緣盡處心無
<pb:KR6q0608_L_004-0673a>¶事諸念空時性愈輝靜坐爐香酬日永任從¶窓外落花飛」
#+END_VERSE
¶

** 除夕¶

#+BEGIN_VERSE
「　巖壑悠悠又見春燈前撩髮覺華新平生安¶分成無用劫習消磨獨剩貧遷隱幾番同似¶夢浮名半世冷如冰地爐煮雪除殘夜坐對¶瓶梅倍有神」
#+END_VERSE
¶

** 送崇北無文兩兄歸里¶

#+BEGIN_VERSE
「　草鞋同碎磬山前痛癢深知語脈玄踐履肯¶隨浮學士臨機不讓古南泉孤裝正值新秋¶月遠水欣逢曉寺煙帶郭有家松舍隱無忘¶茆屋石流邊」
#+END_VERSE
¶

** 贈同叅遷隱¶

#+BEGIN_VERSE
「　住老雲山恨不深又移茆屋入幽岑破衣結¶剩三條篾折脚鐺煨一世心擇法眼高秋夜
<pb:KR6q0608_L_004-0673b>¶月當場機峻截流音任從白髮垂雙耳瀑水¶崖前坐獨吟」
#+END_VERSE
¶

** 寶峰禮祖塔¶

#+BEGIN_VERSE
「　珠峰高下老藤蘿積翠香寒窣堵波石筧水¶流揚古路斷碑苔蘚閣荒坡支那空濶宗猷¶遠法苑庭深花氣多八十四人逞好手絕誵¶訛處見誵訛」
#+END_VERSE
¶

#+BEGIN_VERSE
「　車牛拽脫鼻撩天赤骨神驅面目全踏處血¶痕腥徹底當陽棒指未生前四宗俊傑從師¶足遠派清流出泐淵慚愧兒孫無可似追風¶結屋老林泉」
#+END_VERSE
¶

** 百丈月下懷古¶

#+BEGIN_VERSE
「　拂袖人歸月未歸清光如潑萬山暉青桐葉¶掉今時事曲水聲長舊日機桂子寒風香落¶枕石幢秋露濕沾衣追思獨坐峰頭句捫葛
<pb:KR6q0608_L_004-0674a>¶攀蘿到者稀」
#+END_VERSE
¶

** 謁楊岐會禪師塔¶

#+BEGIN_VERSE
「　亂峰幽鳥語如篁灼見師慈舌未藏孤塔荒¶臺林壑外深苔斷碣石流傍霜寒屋老差如¶舊典式僧儀屬已忘九拜傾誠通血脈秋花¶片片綴衣香」
#+END_VERSE
¶

** 途中即事¶

#+BEGIN_VERSE
「　囊無半個草鞋錢赤脚登山亦快然秋雨秋¶風千澗外一笻一笠斷橋邊林煙射日人炊¶晚瓶鉢孤村我乞便最遠草菴叢樹裏到門¶問宿隔流泉」
#+END_VERSE
¶

** 寄黃介子居士¶

#+BEGIN_VERSE
「　野性偏宜載月舟不施櫓棹任風流煙波擲¶釣三湘曉宿雨開眸兩岸秋點筆窓前無字¶脚酬機橈下有昂頭轉身句子須當委劈破
<pb:KR6q0608_L_004-0674b>¶江心白鷺洲」
#+END_VERSE
¶

** 和雪嶠老人韻輓天童密老和尚¶

#+BEGIN_VERSE
「　眉間劍氣倚天長豈許癡人戽夜塘月落峰¶頭愁法海梅空石室悵雲鄉雙池水活清流¶遠太白風高道價香遍界全彰真面目孰云¶師不在虛堂」
#+END_VERSE
¶

** 和澄靈散聖山居偈¶

#+BEGIN_VERSE
「　因僧問我西來意向道居山不計年衲破結¶稀通露骨髮長鬔亂半垂肩開畬種粟移雲¶石充腹炊羹掬瀑泉一夜澗生風太急竹籬¶吹倒在門前」
#+END_VERSE
¶

** 和雲峰悅禪師偈¶

#+BEGIN_VERSE
「　道薄常慚繼祖猷自甘巖谷老春秋地爐夜¶遠知無火撥盡寒[厂@火]未肯休」
#+END_VERSE
¶

#+BEGIN_VERSE
「　道薄常慚繼祖天癡憨只合枕流泉煙波果
<pb:KR6q0608_L_004-0675a>¶有金鱗現擲釣無容更向前」
#+END_VERSE
¶

#+BEGIN_VERSE
「　道薄常慚繼祖燈巖龕枯坐百無能髮長衣¶弊臨溪照半是樵兮半是僧」
#+END_VERSE
¶

#+BEGIN_VERSE
「　道薄常慚繼祖心高山流水是知音𢖍門擁¶滿霜黃葉冷落清光徹古今」
#+END_VERSE
¶

#+BEGIN_VERSE
「　道薄常慚繼祖門年來堪笑一身貧有時乘¶月窮峰頂坐對南辰看北辰」
#+END_VERSE
¶

** 山居¶

#+BEGIN_VERSE
「　茆屋尖頭雲樹裏筧泉涓滴地爐邊客來不¶用山儂道拭目家風總現前」
#+END_VERSE
¶

#+BEGIN_VERSE
「　抱卷蘿窓坐日長興來詩愛和支郎平平仄¶仄書蕉葉翰墨淋漓滴翠香」
#+END_VERSE
¶

#+BEGIN_VERSE
「　樹凋葉落秋將盡貧者無依似絕倫破衲頭¶穿雞骨露獨憐風調合雲門」
#+END_VERSE
¶

#+BEGIN_VERSE
「　樹樹花飛向晚風子規聲倦月明中山翁不
<pb:KR6q0608_L_004-0675b>¶放春歸去枯木枝頭㫰曉紅」
#+END_VERSE
¶

#+BEGIN_VERSE
「　破衣亂髮一身輕菜飯香生折脚鐺本色住¶山甘落寞竹籬秋月十分明」
#+END_VERSE
¶

#+BEGIN_VERSE
「　竹窓斜抱亂峰開白晝猿啼睡起來花落石¶溪流出遠幽禽自惜又銜回」
#+END_VERSE
¶

** 離東明辭杭湖兩郡護法¶

#+BEGIN_VERSE
「　祖[庭-壬+手]事業今成矣瓢笠何妨又別遊廬嶽山¶山春正好閒身隨處臥雲幽」
#+END_VERSE
¶

#+BEGIN_VERSE
「　道薄不堪居祖室合隨雲鶴聽潺湲從教別¶選僧中德可使重拈六尺竿」
#+END_VERSE
¶

** 寄箬菴法兄¶

#+BEGIN_VERSE
「　一關深鎻竹窓靜千嶺寒松節操長遙望故¶人行道處九溪百尺浪花香」
#+END_VERSE
¶

#+BEGIN_VERSE
「　先師一句分明語君聽全兮我不全昨夜南¶薰報消息大人峰吼斷雲煙」
#+END_VERSE

<pb:KR6q0608_L_004-0676a>¶

** 挽真寂聞谷大師¶

#+BEGIN_VERSE
「　三更月落在苕濱法海波騰倍慘神自是吾¶師悲願重特垂雙足示何人」
#+END_VERSE
¶

#+BEGIN_VERSE
「　夕陽花鳥轉身虛夢斷寒梅香有餘六字攪¶渾清世界不知得法幾人歟」
#+END_VERSE
¶

** 送印乾兄之天童¶

#+BEGIN_VERSE
「　春水春山拽杖藜喝風棒月任施為相逢太¶白峰頭老一笑從他一眾疑」
#+END_VERSE
¶

** 懷玄慈爾瞻二徒¶

#+BEGIN_VERSE
「　曾期伴我住青山底事而今未見還坐到嶽¶樓鐘寂後殘燈剔盡几屏間」
#+END_VERSE
¶

** 百丈晚步¶

#+BEGIN_VERSE
「　行行十里竹溪邊鷗鳥情閒導我前拭目大¶雄峰頂立半含斜日半含煙」
#+END_VERSE
¶

** 書遠公影堂
<pb:KR6q0608_L_004-0676b>¶

#+BEGIN_VERSE
「　支那蓮社師初闢十八高賢自到來鑿石山¶根池有水藕花何日又重開」
#+END_VERSE
¶

#+BEGIN_VERSE
「　三笑從教笑不休寸田何處著閒愁下方月¶是上方月今在層峰第幾樓」
#+END_VERSE
¶

** 宿福嚴寺¶

#+BEGIN_VERSE
「　行盡千峰與萬峰亂雲堆裏梵王宮篝燈一¶宿松窓下臥聽空山答曉鐘」
#+END_VERSE
¶

** 謁祥菴主塔¶

#+BEGIN_VERSE
「　楖𣗖橫肩俊不禁晴峰丹壑阿師心只今未¶諱當時句枯雪藤蘿積塔深」
#+END_VERSE
¶

** 尋積翠志感¶

#+BEGIN_VERSE
「　野雲未肯屬人家來去飛騰傍水涯我欲支¶笻何處是蒼苔踏遍夕陽斜」
#+END_VERSE
¶

** 滄浪釣臺¶

#+BEGIN_VERSE
「　孤臺聳峻倚江波為問滄浪覓釣蓑最是使
<pb:KR6q0608_L_004-0677a>¶人憐絕處水煙深淺白鷗多」
#+END_VERSE
¶

** 繼隱菴進火¶

#+BEGIN_VERSE
「　借得嶽南山一片縛成茅屋伴雲閒今朝拈¶起無煙火朵朵晴峰開笑顏」
#+END_VERSE
¶

** 除夕設磬山先師道影燒香¶

#+BEGIN_VERSE
「　初住草菴無別物清香一瓣一杯茶惟師鑑¶此貧兒意豐儉從來出當家」
#+END_VERSE
¶

** 佛成道日獻粥偈¶

#+BEGIN_VERSE
「　只此殘羹是你留今朝還獻嶽峰頭別無滋¶味休嫌怪直下兒孫不外求」
#+END_VERSE
¶

** 遷隱口占寄玉林法兄¶

#+BEGIN_VERSE
「　先師不了舊公案擔荷全憑過量人愧我癡¶憨無可似青山縛屋伴雲間」
#+END_VERSE
¶

** 除夕示諸禪人¶

#+BEGIN_VERSE
「　雪冷雲窩一歲凋林泉無物度今宵白牛吾
<pb:KR6q0608_L_004-0677b>¶久添香草就地烹來供爾曹」
#+END_VERSE
¶

** 喫糠餅示眾¶

#+BEGIN_VERSE
「　衲子身貧道不貧日飡糠餅養閒身因思佛¶祖當年事蔴麥曾經過六春」
#+END_VERSE
¶

** 寒夜¶

#+BEGIN_VERSE
「　地爐不斷霜黃葉擁衲垂頭入夜烘月到竹¶門生線影橘皮湯煮喚山童」
#+END_VERSE
¶

** 寄懷玄慈謙子¶

#+BEGIN_VERSE
「　結得雲中一把茆半間虛久待兒曹鴈回不¶見通消息日對傳燈伴寂寥」
#+END_VERSE
¶

** 採茶¶

#+BEGIN_VERSE
「　肯教枝葉向今時帶露披雲盡剪除留得孤¶根全體用不招風雨自如如」
#+END_VERSE
¶

** 初度日偈¶

#+BEGIN_VERSE
「　今朝午夜娘生我我出頭來不見娘不見不
<pb:KR6q0608_L_004-0678a>¶生端的現我娘面目露堂堂」
#+END_VERSE
¶

** 咏梅¶

#+BEGIN_VERSE
「　巉巖石壁自甘心一種孤根透古今玉蕋半¶開香已漏任人拗折任人吟」
#+END_VERSE
¶

** 咏笋¶

#+BEGIN_VERSE
「　懷虛抱節肯隨流時候相臨不自繇一夜狂¶雷春雨後崩崖裂石便昂頭」
#+END_VERSE
¶

** 釣石(在綠蘿菴前)¶

#+BEGIN_VERSE
「　坐此嘗拋釣月鈎金鱗罕遇未甘休[糸*系]綸漫¶整添雲餌冷眼餘看萬壑秋」
#+END_VERSE
¶

** 龜石(在繼隱菴前)¶

#+BEGIN_VERSE
「　煙波涉盡潛峰頂堅石心腸絕見知珍重嶽¶遊雲水客脫鞋莫學大隨機」
#+END_VERSE
¶

** 別龜石¶

#+BEGIN_VERSE
「　三春與爾作閒遊彼此情忘冷似秋今日我
<pb:KR6q0608_L_004-0678b>¶從巖上去好藏頭尾住林幽」
#+END_VERSE
¶

** 會仙橋¶

#+BEGIN_VERSE
「　斷橋橫架接天河石蘚苔痕鶴跡多聞說黃¶龍收劍後仙踪不到此間過」
#+END_VERSE
¶

** 飛來船(時淨公結茆船下)¶

#+BEGIN_VERSE
「　載月嘗停在萬峰片雲斜倚似飄蓬披蓑不¶計[糸*系]綸事高枕船頭看日紅」
#+END_VERSE
¶

** 簡徐大玉太史¶

#+BEGIN_VERSE
「　今日宰官昔日僧心光體露可傳燈遙知散¶步梅花下手握天台七尺藤」
#+END_VERSE
¶

#+BEGIN_VERSE
「　憶昔風霜訪澗濱絕塵清韻迫幽人只今萬¶里溪山路夢會維摩一似真」
#+END_VERSE
¶

** 簡黃西岑居士¶

#+BEGIN_VERSE
「　宦情冷處道情真贏得雲山伴此身聞說蒲¶輪嘗疊足何如石室坐禪人」
#+END_VERSE

<pb:KR6q0608_L_004-0679a>¶

#+BEGIN_VERSE
「　杜口維摩句灼然想君已契在機先吾宗別¶有通玄處石女懷胎古澗邊」
#+END_VERSE
¶

** 示余猗叔居士¶

#+BEGIN_VERSE
「　選佛場中及第歸林泉逸老麈嘗揮虛空也¶解知端的頻散天花落翠微」
#+END_VERSE
¶

#+BEGIN_VERSE
「　末後玄關不易開從教徹底透將來太阿嘗¶握當人手劫習塵情直下[厂@火]」
#+END_VERSE
¶

** 寄譚貞復居士¶

#+BEGIN_VERSE
「　多載神交道味長尺書徃復見行藏何時扶¶杖祝融頂同看秋雲宿草堂」
#+END_VERSE
¶

#+BEGIN_VERSE
「　浮名情冷道相親正好叅窮識本人吸盡洞¶[庭-壬+手]波底月龐公即是現前身」
#+END_VERSE
¶

** 寄李季侯居士¶

#+BEGIN_VERSE
「　本是無覊法性身瞥生知見昧當人應須坐¶斷言思路徹底無依是正因」
#+END_VERSE

<pb:KR6q0608_L_004-0679b>¶

#+BEGIN_VERSE
「　分明此道絕西東雲月秋光處處同觸目若¶能親薦得不妨千里自同風」
#+END_VERSE
¶

** 謝湯若玄居士惠餅¶

#+BEGIN_VERSE
「　雲門餬餅君拈出灼見風流是當家滋味果¶能親齩着不妨來喫趙州茶」
#+END_VERSE
¶

** 寄余禋生居士¶

#+BEGIN_VERSE
「　林園軒宅試科場題目分明文彩彰拈起毛¶錐如薦得灼然不是探花郎」
#+END_VERSE
¶

** 寄陳若時居士¶

#+BEGIN_VERSE
「　鴈廻翮倦瀟湘遠喜接音書信息通夜後一¶輪峰頂月清光彷彿對君容」
#+END_VERSE
¶

** 示玄慈謙徒住山¶

#+BEGIN_VERSE
「　羚羊挂角杳無踪瞬目揚眉仍舊容此去青¶山住茆屋白雲堆裏好藏鋒」
#+END_VERSE
¶

** 寄見渠禪人(時奉命較刊續正法眼藏)
<pb:KR6q0608_L_004-0680a>¶

#+BEGIN_VERSE
「　玉振金聲祖佛言流通全籍是英賢少林不¶斷真消息晴雪孤梅開澗邊」
#+END_VERSE
¶

** 示見菴禪人¶

#+BEGIN_VERSE
「　見也全身入此菴清風明月影寒潭個中消¶息未能委按下雲頭好力叅」
#+END_VERSE
¶

** 示眾禪人開山¶

#+BEGIN_VERSE
「　野地閒田荒積年無根林棘草芊芊一鋤翻¶轉連雲石本有靈苗總現前」
#+END_VERSE
¶

#+BEGIN_VERSE
「　聖賢自古隱巖阿雨種雲耕博飯多盡力荷¶鉏歸帶月管教名字挂煙蘿」
#+END_VERSE
¶

** 挽玄印禪兄¶

#+BEGIN_VERSE
「　鐵牛吼斷月三更七十峰頭萬象驚正值雪¶消春水候千溪流出帶悲聲」
#+END_VERSE
¶

** 寄友¶

#+BEGIN_VERSE
「　自君別後入雲深月下風前幾度吟除却青
<pb:KR6q0608_L_004-0680b>¶泉與白石更無一個是知音」
#+END_VERSE
¶

** 示夏調生居士行脚¶

#+BEGIN_VERSE
「　春風吹春鳥啼問道憧憧曳杖藜錢塘江水¶深且清波心明月照當人失脚一踏踏破了¶白雲不敢白青山不敢青兩岸鷓鴣不歇口¶那個途中解知有大丈夫兒合自繇莫落人¶前與人後太白老漢徹底窮通身面面皆玲¶瓏君去須當高着眼從教薦取主人公咄」
#+END_VERSE
¶

** 示德禪人歸里¶

#+BEGIN_VERSE
「　霜天一片霜月一輪回頭轉腦換汝眼睛雲¶鴻一聲兩聲江浪千層萬層到得家鄉忌鄉¶語鄉語令人傷離情衲僧家行履別斬釘截¶鐵沒途轍去來古路脚跟頭踏着山河成片¶雪咄」
#+END_VERSE
¶

** 山居六言絕句
<pb:KR6q0608_L_004-0681a>¶

#+BEGIN_VERSE
「　雨過晚山稠翠雲收夏木陰穠北窓讀罷殘¶卷明月已上孤峰」
#+END_VERSE
¶

#+BEGIN_VERSE
「　白雲一片兩片黃鳥三聲四聲自是吾家好¶境從教人看人聽」
#+END_VERSE
¶

#+BEGIN_VERSE
「　鐘寂月來時候定回茶熟剛香推開竹門兩¶扇誰道光境雙忘」
#+END_VERSE
¶

#+BEGIN_VERSE
「　衲破通身雲片笠殘滿眼煙痕年來更是貧¶甚置錐之地無存」
#+END_VERSE
¶

* 詞¶

** 漁父詞¶

𢖍嶽殘泉懷祖四尊宿俱當時未據叢席¶
者其清風高節千載下猶津津播人齒頰¶
詎非道德持守所致耶比見諸方荷法之¶
士徃徃以叢林為榮位之所獻書投幣跼¶
蹐朱門希求薦舉予聞之不覺掩鼻遂作
<pb:KR6q0608_L_004-0681b>¶
此詞一以懷四尊宿一以自儆耳。¶

** [悚*頁]殘巖主¶

#+BEGIN_VERSE
「　性[悚*頁]隈巖常獨坐中宵梵唱花雨墮旁舍書¶生來見過遭折挫十年宰相先說破糞火芋¶香流涎唾大唐天子不知大紫泥覿面無心¶和名轉播清風明月相磨磋」
#+END_VERSE
¶

** 谷泉菴主¶

#+BEGIN_VERSE
「　親見汾陽傳法要南山歸隱還執拗紛紛大¶雪蹲崖呌仍含笑譏呵祖佛不知妙紙襖離¶披非作造酒瓢拄杖隨身靠月下有僧來問¶道猛推倒驟步峰頭聽猿嘯」
#+END_VERSE
¶

** 石頭懷菴主¶

#+BEGIN_VERSE
「　曉霜秋澗阿師面道骨氷崖成一片雲菴句¶子終身踐無所羨綠蘿丹壑適其便蔴衣枕¶月酬閒倦石頭路蔓蒼苔遍直教衲僧忘馳
<pb:KR6q0608_L_004-0682a>¶見誰能薦晴峰朵朵寒空現」
#+END_VERSE
¶

** 祖菴主¶

#+BEGIN_VERSE
「　閒身折脚鐺隈老坐斷乾坤無邊表千峰日¶出虛空小披雲曉吹耳松風清皎皎飯香菜¶熟時正好一補饑瘡諸事了遣興吟詩露牙¶爪分朕兆師僧來徃溪山道」
#+END_VERSE
¶

* 銘¶

** 三老泉銘(有序)¶

崇禎戊寅卜居擲鉢峰下縛茆既就而艱¶
於水披荊躡危潺湲之聲出於巖巔峰際¶
了不與吾廬相涉遂快快歸有頃復策杖¶
徃室左龍崗石下有聲出焉捫棘視之垂¶
珠噴雪較蘇長公評海內諸泉浮玉惠崖¶
皆落下乘矣次日復携一力向石根苔葑¶
處積葉荒苔用鉏剖之又得兩眼大如錢
<pb:KR6q0608_L_004-0682b>¶
涓涓流出同歸一石池予解頤顧力者曰¶
日浸白雲夜含明月自今日始子為我深¶
浚之且昔亞聖若慧思神鼎大覺俱先後¶
繼隱此峰今吾得此泉源本于一而流分¶
為三吾以三老泉名之不可以無書遂誌¶
之以銘曰。¶

#+BEGIN_VERSE
「　塊石三泉出自一源供我爐鐺日流涓涓思¶鼎大覺三老名焉源頭既合孰云後先」
#+END_VERSE
¶

* 贊¶

** 馬祖一禪師讚(有序)¶

洪州石門寺大寂遠祖開山處也峰巒攢¶
簇溪水廻環予眼底所歷禪林未可以一¶
二數寶珠峰下影堂在焉瞻祖遺像謹稽¶
首為之讚曰。¶

#+BEGIN_VERSE
「　車牛打處直出向前不滯枝葉見道根源敷
<pb:KR6q0608_L_004-0683a>¶演密意說醬說鹽親沾滋味八十四員龍驤¶虎驟雲起風連千載旦暮想茲時焉予來山¶谷拜師幙簾堂空月皎爐冷煙寒師豈無意¶攝受後賢」
#+END_VERSE
¶

** 百丈海禪師讚(有序)¶

祖道初興未有禪室安學者瓢笠之士俱¶
雜寄處祖慨然憂之曰欲吾道為世法世¶
則豈可無禪室以安廣眾耶於是登洪州¶
百丈山伐木架屋鑿石開田凡安眾所宜¶
者畢僃繇是湖海衲子雲歸川赴駢集而¶
至座下恒幾萬指復依律部刪繁取要演¶
為清規以肅四眾示道不離威儀動靜也¶
嗚呼吾祖憂法之心深矣至矣吾徒不力¶
踐而行之將何以報祖德乎予獲至山得¶
拜祖像因為讚讚曰。
<pb:KR6q0608_L_004-0683b>¶

#+BEGIN_VERSE
「　大法初興惟師傑出昨笑今哭機用迅疾鶻¶眼莫窺龍睛安識廬室塔傍示師承則直上¶大雄澗飲橡食水雲駢至寧容自匿撾大法¶皷羣疑頓息野狐黃犬咸令脫質廢其律居¶易以禪室演習範儀為叢林式予恨晚生不¶同師出授我心法驅我凡惑今拜其廬瞻承¶顏色冰雪凜然殊俗浮習作此讚詞冀師一¶識」
#+END_VERSE
¶

** 慈化禮普菴禪師塔(有序)¶

禪師牧菴嫡子臨濟遠孫其應機說法殆¶
若嚴陽華林輩得法自在超放絕倫廼世¶
徃徃以神通僧目之不知師乃古聖乘願¶
而起現人間世紹隆佛種攝化羣品實如¶
來使也予見後之繼傳燈而作者亦以師¶
為神僧刪而不收識見暗短至此悲夫予
<pb:KR6q0608_L_004-0684a>¶
至慈化山禮塔占一律以告夫未知師者。¶

#+BEGIN_VERSE
「　師乘悲願力起作世燈幢神運因機感靈通¶為法彰鐘聲緣禁寂栢老落寒香窣堵縹花¶雨應知攝受長」
#+END_VERSE
¶

** 面壁達磨像贊¶

#+BEGIN_VERSE
「　不契梁皇殿上機却來石室峰前坐一言脫¶賺可大師簡點將來成話墮不話墮巖雪紛¶紛落夜寒千山孤鶴清聲過」
#+END_VERSE
¶

** 磬山先師小像贊¶

#+BEGIN_VERSE
「　枯樹一枝兩枝蒼石三點四點就中坐着阿¶師手握烏藤勘辯當時幸自貧兒不是幾受¶你賺咦中興臨濟更有誰海上橫行真法範」
#+END_VERSE
¶

* 歌¶

** 和五祖演禪師牧牛歌(庚辰繼隱菴作)¶

#+BEGIN_VERSE
「　我牛不向前安樂臥閒田騎出溪邊牧雙角
<pb:KR6q0608_L_004-0684b>¶指青天任西東無欄圈水草家山處處便皮¶毛一色月明中遇賤則貴貴則賤帶露披雲¶呌一聲大千頭尾俱顯現」
#+END_VERSE
¶

** 山中四威儀¶

#+BEGIN_VERSE
「　山中行信步踏斷水流聲穿林去驚起松梢¶孤鶴鳴」
#+END_VERSE
¶

#+BEGIN_VERSE
「　山中住一間[茆-ㄗ+(邱-丘)]屋依雲樹飛泉來潤我疄頭¶四時蔬」
#+END_VERSE
¶

#+BEGIN_VERSE
「　山中坐月明野鹿菴前過忽鐘聲童子敲魚¶讀功課」
#+END_VERSE
¶

#+BEGIN_VERSE
「　山中臥新結蒲輪鋪一個倒身眠縮脚自知¶被底破」
#+END_VERSE
¶

** 十二時歌¶

#+BEGIN_VERSE
「　一日日十二時使得乾坤無定期道人不逐¶時遷轉翻轉十二時不知半夜子老鼠偷油
<pb:KR6q0608_L_004-0685a>¶上書几燈盞臺盤盡打翻一點不曾沾到嘴¶雞鳴丑三世諸佛不知有夢眼糢糊半未開¶笑破狸奴白牯口」
#+END_VERSE
¶

#+BEGIN_VERSE
「　平旦寅下床著襪脚纔伸無位真人開口笑¶踏瞎燈籠隻眼睛」
#+END_VERSE
¶

#+BEGIN_VERSE
「　日出卯赤脚波斯穿市早無底籃盛鱉鼻蛇¶逢人放出遭他齩」
#+END_VERSE
¶

#+BEGIN_VERSE
「　食時辰野菜充腸不厭貧一飽忘饑呌快活¶橫拈楖𣗖指迷津」
#+END_VERSE
¶

#+BEGIN_VERSE
「　禺中已機巧渾無反成智三寸龜毛拂柄長¶鶻眼龍睛被鈍置」
#+END_VERSE
¶

#+BEGIN_VERSE
「　日中午四三二一從頭數毘婆尸佛早留心¶直至如今還呌苦」
#+END_VERSE
¶

#+BEGIN_VERSE
「　日昳未也解隨羣并逐隊手携達磨破皮鞋¶遇貴則賤賤則貴」
#+END_VERSE

<pb:KR6q0608_L_004-0685b>¶

#+BEGIN_VERSE
「　晡時申也無煩惱也無嗔擎回一鉢煙村飯¶供養瞎驢七尺身」
#+END_VERSE
¶

#+BEGIN_VERSE
「　日入酉閉門喚歸子湖狗家常茶飯餧渠儂¶佛性有無不相偶」
#+END_VERSE
¶

#+BEGIN_VERSE
「　黃昏戌簡點從頭無一實拍手呵呵笑轉賖¶不如念個波羅蜜」
#+END_VERSE
¶

#+BEGIN_VERSE
「　人定亥伸脚長眠忘管帶和雲明月到窓前¶個裏那有乾坤在在不在蟭螟眼上添眉黛¶風光只麼日如常擬問將來韓獹逐塊」
#+END_VERSE
¶

* 雜著¶

** 刻東明旵祖遺錄序¶

鼻祖西來直指之道六傳至曹溪出南嶽青¶
原二宗南嶽再四傳出臨濟臨濟直下師師¶
相授至東明旵祖又歷二十三傳矣旵祖以¶
上諸老語錄機緣皆見於世獨旵祖錄未獲
<pb:KR6q0608_L_004-0686a>¶
見乙亥仲秋黃海岸司理偕唐祈遠居士以¶
東明虛席致書報恩先師先師以病却命余¶
應席余勢不容辭拽杖趨赴偶一日理破笥¶
廢紙得祖法語機緣偈贊并塔銘若干篇焚¶
香展讀宛如覿面親承其言簡而直㨗不啻¶
雪巖高峰語也昔建文君自遜國後亦匿影¶
此中遺像存焉徃徃名士禪衲弔舊君禮祖¶
塔題詠滿兩廊壁間於是錄出並所得旵祖¶
語用付梓行以表祖[庭-壬+手]初闢知達磨直指之¶
道代不乏人也。¶

** 南嶽禪燈會刻序¶

吾祖之道五傳至曹溪派分為兩一曰南嶽¶
讓出馬祖一一曰青原思出石頭遷自兩派¶
下又分而為五宗五宗既分燈𦦨並熾其匡¶
徒說法據南嶽者為最多余戊寅春既解項
<pb:KR6q0608_L_004-0686b>¶
上之枷乃得匿跡茲山居繼隱草菴間有老¶
師大衲相過余每叩以茲山先哲道德言行¶
之巔末徃徃無有知者因慨然太息曰既居¶
此祖窟而先哲道德言行莫之能曉平日將¶
何以為治心之師哉由是遂發大藏探閱傳¶
燈諸錄凡屬七十二峰或握拂陞座或抱道¶
幽棲於吾祖之道師承有據法眼圓明者摘¶
出百有三十三人其機緣法語偈頌傳銘亦¶
若干篇彙成八卷題曰南嶽禪燈會刻其語¶
悉依舊本未敢增損皆先哲導迷返悟要旨¶
之言既非余臆俾行於世有何誚歟冀出格¶
英靈向一言一句直下擔荷高懸慧日重振¶
祖風此余集是錄之望焉。¶

** 送石林兄歸廬山序¶

震旦清平世界被達磨老胡特地西來攪得
<pb:KR6q0608_L_004-0687a>¶
七橫八豎以致累及神光立雪斷臂黃梅假¶
宿投胎曹溪墜石舂米踈山賣單行脚雖然¶
抑是珊瑚枕上兩行淚半是思君半恨君詎¶
料千有餘年餘殃未盡累及余友石林拋却¶
匡廬三十六個峰頭橫擔拄杖緊絆芒鞋遍¶
走江湖歷叅知識今上癸酉余侍先師度夏¶
于烏瞻法濟院值公叅禮先師繇是遂相交¶
臂同遊先師之門至乙亥秋暮余領東明院¶
事適公居真寂丙子春復移錫東明共余喫¶
苦菜看飛雲已而復與言曰苦菜一莖誰咬¶
著從教百味也俱全莫嫌待客家風淡能瀉¶
諸方油膩禪公以為然一日別余言歸余曰¶
三十六峰點頭望公久矣但拭眼堂前鱉鼻¶
蛇久藏深草幸公為我驚起。¶

** 念佛鏡跋
<pb:KR6q0608_L_004-0687b>¶

邑居士近嶽譚公從友人得念佛鏡一帙其¶
書為大行尊宿所作直指唯心曲談修證吾¶
儕有志淨業者得此不啻迷途之指南也居¶
士欲重付剞劂以廣流通寄語山中徵予為¶
敘予[暴-(日/共)+夭]習禪者淨土一門罔諳厥旨遂據吾¶
宗聊釋之曰身口意清淨是名佛出世身口¶
意不清淨是名佛滅度又有曰如何是佛即¶
心是佛又有曰如何是佛光頭赤脚又有曰¶
如何是佛眉橫鼻直又有說者曰盡大地是¶
沙門隻眼盡大地是當人自己盡大地是摩¶
訶般若光盡大地是一古鏡繇是觀之則眾¶
生與佛未嘗須[更-一]離淨土也然先聖證而忘¶
之忘而用之故日用觸事而真運水搬柴皆¶
是神通眾生迷之故日用觸境情生情生而¶
忘熾又豈能證而忘之忘而用之哉於是勞
<pb:KR6q0608_L_004-0688a>¶
我迦文老子興起而言曰若人一心不亂專¶
持名號疾則一日遲則七日即生彼國雖然¶
天衣懷和尚曰生則决定生去則實不去若¶
人向此薦得打破鏡來山僧為伊別通消息。¶

** 無文說¶

予友印兄號無文徵予說予曰既是無文安¶
有說乎雖然吾為兄借事而強言之兄亦就¶
事而強聽之天地未形謂之無天地既形謂¶
之文日月徃來于東西禽獸飛馳于上下白¶
雲宜山則止流水宜川則行雖物之適性之¶
不同類皆文也空劫自己謂之無自己空劫¶
謂之文將一莖草作丈六身不為優將丈六¶
身作一莖草不為劣移須彌入芥子不為狹¶
移芥子入須彌不為廣鳥卸花落不為色溪¶
吼雷轟不為聲此則又文即無也無即文也
<pb:KR6q0608_L_004-0688b>¶
是以空生宴坐帝釋雨花淨明默然文殊贊¶
善兄之無文其斯之謂乎印笑而不答予乃¶
閣筆。¶

** 募刻南嶽禪燈會刻¶

祖佛未生前一著此錄全彰德嶠不會底這¶
機斯文漏洩百三十人向此說長道短千七¶
百眾咸來合掌低眉打車是打牛是賺殺神¶
駒是你非是渠非累疑晟老當時只解覆藏¶
今日正宜揭露遇騎鶴客來解腰纏之錢吾¶
事濟矣比雪山童子捐軀求偈厥功懋哉明¶
知印板上刷來先要刀刃頭迸出讓師古鏡¶
鑑空聖凡迷悟之情遷老碌磚打破死生夢¶
幻之執公案註脚分明祖師面目現在流通¶
句內功德莫窮。¶

** 堂榜
<pb:KR6q0608_L_004-0689a>¶

般若禪林廣堂社內非啞羊之得處乃威鳳¶
之所棲第邇來行脚者無正因為道入此禪¶
林有以學機鋒轉語當叅學者有以做拈頌¶
詩偈等當叅學者有以致身禪林隨羣打哄¶
當叅學者有以飲食次第湯火穩便偷安眾¶
中當叅學者有以出此入彼傳言送語爭鬬¶
是非當叅學者嗟嗟禪林之衰替祖風之不¶
振皆此輩咎歟今則凡我同居當照古風以¶
真叅實悟為懷囂浮掠虛為戒使覺樹凋而¶
再春滹沱涸而復漲此山僧之望馬。¶

* 佛事¶

為破愚師下火師云七千里外來南嶽脚下¶
無私又別遊勝熱門開君好入通身紅爛始¶
風流攛火炬云火裏泥牛銜月走。¶

為我尊禪人下火師云脚跟下事曾親踐腦
<pb:KR6q0608_L_004-0689b>¶
後常光徹古今以火炬打圓相云這裏若能¶
親見得十方世界現全身。¶

* 塔銘(附)¶

** 臨濟第三十一代南嶽山茨際禪師塔銘(并序)¶

曹溪大鑑之道傳自南嶽青原雖兩桂並昌¶
而濟宗特盛臨濟傳興化南院風穴首山至¶
圜悟勤虎丘隆為十一傳隆傳應菴華華傳¶
密菴傑傑傳破菴先先傳無準範範傳雪巖¶
欽欽傳高峰妙妙傳中峰本本傳千巖長長¶
傳萬峰蔚蔚傳寶藏持持傳東明旵旵傳海¶
舟慈慈傳寶峰瑄瑄傳天奇瑞瑞傳無聞聰¶
聰傳笑巖寶祖則又臨濟下第二十八世也¶
寶祖傳禹門師翁師翁傳磬山先師從先師¶
者如雲而沉毅英特為時所最重者有山茨
<pb:KR6q0608_L_004-0690a>¶
際公其人實不媿為師門嗣已師生通州李¶
氏諱通際號山茨別號鈍叟父某有隱德母¶
某氏事佛惟謹茹素浹載而孕師甫周能別¶
葷素通之天寧有鑑川老宿徃來師家語師¶
父母曰季子幼齡殊道器盍捨從吾遊乎復¶
有相士見之曰此子骨格超凡匪出世不能¶
永年以故纔志學父母許從鑑川老宿敦沙¶
彌行寺有若昧法師開法講演師遂得習講¶
座下每聆無常迅速語即自[惏-木]惕一口氣不¶
來向甚麼處安身立命雖歷講非志也而此¶
念獨諄至忽一夜經行偶失足殊覺有所省¶
入奮志叅方首抵金粟叅密老和尚受具戒¶
旋謁先師於磬山時年纔二十見問昔日聞¶
風今朝覿面覿面一句請師分付先師云你¶
試道看師禮拜擬出先師云却當不得師便
<pb:KR6q0608_L_004-0690b>¶
出一日室中侍立先師拈如意云我打你你¶
却痛擊香案云我擊香案你因甚却不痛師¶
作負痛聲先師呵斥云野狐見解叱出師竦¶
然親依丈室者三年偶歸省途中聞二僧舉¶
長生靈雲問答機緣至打破鏡來相見處豁¶
然大徹旋還磬山先師覺異之一日先師問¶
百丈再叅馬祖喝下得箇甚麼師云若有得¶
即鈍置馬祖也先師云他道三日耳聾聻師¶
云某不可更作野狐精見解先師微笑從此¶
鍼芥相契入室商確無虛晷師齡穉少行致¶
孤卓人咸畏憚之先師繇磬山遷法濟復繇¶
法濟遷報恩師皆典客執勞輔弼身居眾先¶
雖祁寒溽暑弗懈也乙亥秋先師示疾適武¶
林司理海岸黃端伯以東明祖剎致先師先¶
師乃命師云老僧病軀不能久荷眾汝侍老
<pb:KR6q0608_L_004-0691a>¶
僧且久各行一路無滯此遂復司理書以師¶
代入院司理聞之欣然相訪見次師問聞居¶
士在開先推倒廬山是否士云師還見廬山¶
麼師云待公扶起士云乍換東明師云作家¶
作家士問大師一向在甚麼處住師云居士¶
道山僧即今在甚麼處住士云出此門不得¶
師云居士還出得此門麼士擬議師云却是¶
居士出此門不得相與大笑稱善緇素歎服¶
師初住嚴峻自持瓦老雲寒破椽不蔽肅如¶
也越三年而規制稍就麤成舊觀忽師蟲以¶
盜占祖塔會之紳士力陳當事為師圖復師¶
喟然曰夫沙門以無諍為德吾不能以德化¶
而藉護法以力爭滋媿矣曳杖宵遁竟歷匡¶
廬躡洪崖徧禮寶峰石門諸祖塔直登祝融¶
周旋擲鉢峰喜其崖石林立拔地千仞縛茆
<pb:KR6q0608_L_004-0691b>¶
以居曰繼隱以昔思大神鼎大覺先後住此¶
示志同也山中諸老宿聞之咸相給供復為¶
廣其室曰綠蘿師常問諸老宿此山從上法¶
脉洎先德典型與機緣出處漠無知者於是¶
摭拾新舊嶽志所載百有三十三人彙集成¶
編曰南嶽禪燈錄以示諸老宿魚山熊給諫¶
序而傳之云是集行當必有從紙縫中劈開¶
面目者復續集宋元明興諸老宿機緣法語¶
以附大慧正法眼藏後凡若干卷謂眾曰此¶
吾徒慧命所寄也甲申夏兵革騷動林谷震¶
恐發足下山麓抵清瀏水陸俱困迂途至南¶
源就南源駐焉嚮風奔趨者且日至師景百¶
丈一日不作一日不食之訓躬率眾開田拾¶
枯掇野誤食澗芹致腹困乙酉夾鍾之八日¶
同眾作務如故晚忽令侍僧淨髮沐浴端坐
<pb:KR6q0608_L_004-0692a>¶
逝嶽之老宿哀痛悲戚如喪考妣力請龕還¶
嶽遠近號泣為營塔於綠蘿不負師幾生夢¶
在綠蘿菴之意也師賦性恬靜氣度閒雅律¶
身嚴謹事事法古人其接物也無智愚貴賤¶
和顏禮敬純誠慈愛出自性成故見之者如¶
披拂春風雖耆年碩德不自知其意之消氣¶
之折矣師生萬曆戊申七月十一日坐夏二¶
十有四閱世僅三十有八叢社寥寂良木摧¶
萎豈其法運凋薄使哲人不永其年以為後¶
學表式耶憶先師生平不濫許可僦居磬山¶
寒爐擁葉嚙冰雪相向者僅惟數人𢌿以祖¶
[庭-壬+手]弘荷大法食牛之氣眾所躃易方且以思¶
大之目瞪雲漢為師激切而南源絕流寧能¶
免夫人之慟與諸祖列宗面目現在師其果¶
滅耶余與師知最深歷事始終最久審師大
<pb:KR6q0608_L_004-0692b>¶
端固非余不能殫悉也昔與師有同龕之訂¶
既全身入塔於嶽山之巔死生出處知緣自¶
有在耳所著語錄若干卷已為刻行門人達¶
尊達謙達蒭達剛達旨持狀諄懇不惜蕪陋¶
復僭為之銘曰。¶

#+BEGIN_VERSE
「　大鑑之道
　南嶽其昌
　聿興濟宗¶
　後先光揚
　傳三十葉
　實維磬室¶
　如雲從龍
　英英赫燁
　同室為誰¶
　山茨際公
　鍼芥相契
　乳虎稱雄¶
　巖巖東明
　日午方卓
　重昬不迷¶
　羣陰自爍
　力弘祖道
　魔孽永殄¶
　胡為潔然
　而乃遠竄
　既以法住¶
　亦以法行
　始終以法
　自繩其身¶
　瞻彼祝融
　拔地而立
　擲鉢峰高¶
　繼隱是式
　厥揚祖德
　克紹一燈
<pb:KR6q0608_L_004-0693a>¶
　開正法眼
　以豁羣盲
　嗟嗟南源¶
　忽焉涸澤
　驚倒𦒿林
　痛摧良木¶
　師名不沒
　師道不泯
　窣堵孤巍¶
　真風凜凜
　衡嶽千載
　得師孔彰¶
　勒我貞珉
　識師不忘」
#+END_VERSE
¶

時歲在壬辰紀纏鶉火之次武林南澗仝法¶
弟通問和南撰¶
¶
¶
南嶽山茨際禪師語錄卷第四¶

* 音釋¶

跬
(犬繠切音頍與䞨同舉一足曰跬半步也)。
綴
(株衛切音錣連緝不絕貌)。
篝¶

(居侯切音鉤以籠覆燈火也)。
疄
(離珍切音鄰壟田也)。
浹
(即恊切音𠗉周也)。